256 DE PROPRIETATIBUS ENTIS TRANSCENDENTALlBUS.

scilicet habet entitates omnes, quas habere debet, ut finem
assequi possit, ad quem natura sua dirigitur (ad nutrien-
dum), habet suam bonitatem physicam, quod si desit
aliqua ex his perfectionibus debitis, iam non dieitur physice
bonus, sed malus, etsi semper, utens, metaphysice bonus
est. Sic etiam veranum, utens, metaphysice bonum est,
ut cibus vel potus, physice malum est3 formaliter vero
consideratum ut venenum physice bonum est, si habet
omnes perfectiones requisitas adfinem veneni, ut veneni,
obtinendum, i. e. si perfecte occidit.

Bonitas moralis est convenientia determinatae rei cum
appetitu fundata in eo, quod illa res habet omnes enti-
tates, omues perfectiones, quas habere debet secundum
exegentiam olimius regulae moralis, cui voluntas appetentis
subicitur. Sic actio, qua fur thecam nummariam divitis
aperit ad rapiendam pecuniam, utens, habet suam boni-
tatem metaphysicam3 ut talis determinata acti0, facta
secundum exigentiam naturae huius actionis, est physice
bonag quia vero fit contro regulam moralem, secundum
quarn a voluntate libera dirigenda est, non est moraliter
bona. Contra, actio divitis aperientis thecam suam ad
sublevandum pauperem, est moraliter bona, quia fit se·
cundum exigentiam regulae moralis, qua dives ad ele
mosynam tribuendam obligatur in determinatis circum·
stantiis, i. e. habet entitates illas, quas habere debet, ut
ad finem perveniat, ad quem voluntas libera tendere debet.

II. Cum bonitatis metaphysicae fundamentum sit ens,
ipsum vero ens sit aut a se aut ab alio, bonitatem meta-
physicam dividunt in bonitatem ase et bonitatem ab alio.

Bonitas a se est entis cum appetitu convenientia
fundata in esse, quod a nullo alio procedit, sed est a se
ips0. Talis est bonitas Dei.

Bonitas ab alio vel bonitas participata est entis cum
appetitu convenientia fundata in esse participato, i. e. ab
alio accepto. Talis est bonitas creaturarum omnium.

 

