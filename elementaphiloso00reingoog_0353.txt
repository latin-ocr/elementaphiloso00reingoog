PRAENOTIONES.

I. Cosmologiae definitio. Cosmologia (κόσμος et λόγος)
est: scicntia mundi per supremas eius causas naturali lumine
comparata. Dicitur:

scientia, i. e. cognitio per causas, sicut rem supra (p. 1)

definivimus.

mundi. Quid sit mundus, ex dicendis in ipsa cosmo·
logia philosophice cognoscetur: essentia enim vel natura

¹ mundi est una ex eius causis supremis, Nomine autem

³ mundi hic significamus universitatem rerum corporearum,

sive viventium sive non viventium. Quam quidem uni·
versitatem Graeci κόσμον, Latini mundum, propter ipsius
elegantiam et ordinem, appellaverunt.

Hac voce mundi indicatur cosmologiae obiectum mate·
riale, quo scilicet convenit cunr omnibus aliis scientiis,
quae de mundo disserunt, puta curn cosmogonia, et
distinguitur ab iis, quae de ipso non agunt, qualis est
e. g. theodicaea vel etiam anthropologia.

per supremas eius causas. Quibus verbis exprimitur
huius scientiae obiectam formale vel differentia specifica,
qua distinguitur a scientiis illis, quibuscum habetobiectum

’ materiale commune. Sunt autem causae illae:

causa ultima intrinseca vel essentia (quid sit);
causa ultima efficiens (a quo sit)3
causa ultima finalis (cur sit).
naturali lumine comparata, ut distinguatur cosmologia
a disciplinis omnibus, quae theologice, i. e. sub lumine
supernaturali (revelationis), circa supremas mundi causas

instituuntur.
Reinstadler, Elem. philos. schol. 1. 21

 

