DE CERTITUDINE. 175

ationis, non tamen veram ac seriam dubitationem inducere
valent. Sic e. g. si unus alterve mediocris auctor in aliqua
re scientifica a communi peritorum sententia discederet,
posset utique levem haesitationem inicere, sednon veram
dubitationem, qua lata illa moralis certitudo labefactaretur) ¹

3. Ex porte perfectionis cognitionis motivarum, certitudo
dividitur in naturalem et philosophicam (scientificam), sicut
rem supra (p. 94) definivimus.

4. Ex parte influxus voluntatis: in liberam et neces-
sariam.

Necessaria est certitudo de veritatibuS, in quibus as-
sensus est evidenter coactus, ita ut voluntas possit ipsum
sequendo approbare quidem, nullo modo autem serio,

ἵ manente evidentia, retinere vel revocare. Talis est e. g.

p certitud0, quam habemus circa veritates omnes primarias,
quae evidentia immediata menti affulgent, et in specie
certitudo de veritatibus quas dicunt primitivas (principium
contradictionis e. g., p. 128). Haec certitudo omnem,
etiam imprudentem, dubitationem excludit.

Libera est certitudo de veritatibus, in quibus assensus
non est evidenter coactus, sed rationabiliter tanturn ne·
cessarius, ne imprudenter agatur, ita ut voluntas possit
ob rationem sibi propriam intellectui imperare eumque
determinare, ut contra suam inclinationem assensum pru·
dentem non praestet, et possit etiam assensum prudentem
admittere, immo suadere et imperare. Talis est certitud0,
quam habemus de veritatibus, quas propter evidentiam
de imprudentia dubii admittimus. Hoc autem ordinario
in veritatibus ipsius fidei naturalis locum habere iam
supra (p. 158) ostendimus Quanti vero momenti sit haec
de libera certitudine doctrina in actu fidei supernaturalis
explicanda, institutionibus dogmaticis apparebit ⁹.

¹ Marc, Institutiones morales n. 31.
¹ Cf. S. Hom„ Quaest. disp. q. 14, de verit, a. 1. Pescla,

 

