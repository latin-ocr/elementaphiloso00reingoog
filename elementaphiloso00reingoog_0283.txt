DE VERITATE TRANSCENDENTALI IN SE SUMPTA. 251

cum aliis, i. e. cum intellectu etcum voluntate sive Dei
sive creaturae rationalis

Et primo quidem si consideratur in relatione, quam
habet cum intellectu, ens evidenter nobis apparet ut habens
esse conforme divinis ideis et esse conformabile intel·
lectui creato. Haec autem adaequatio rei ad intellectum
dicitur veritas ontologica. Dicitur:

1. Ens habere esse conforme ideis divinis. Res enim
dicuntur verae veritate transcendentali, quatenus habent
conformitatem ad ideas archetypam, secundum quas ab
aeterno Deus cognoscit suam essentiam ut imitabilem ad
extra. Et haec veritas rerum dicitur essentialis et pri·
niorto.

2. Ens habere esse conformabilc intellectui creato. Res
enim omnes praeter ordinem essentialem, quern habent
’ cum intellectu divino, habent etiam ordinem confor-
mitatis cum intellectu quodam creato, co quod ab in·
tellecta quodam creato cognosci possunt. Cum autem res
illae suum esse et proinde suam cognoscibilitatem habeant
independenter ab omni intellectu creato, haec altera
relatio conformitatis dicitur veritas transcendentalis per
accidens et secundario. Res enim essent verae, i. e. ha-
berent relationem conformitatis cum intellectu quodam
(divino scilicet), etiamsi nullus intellectus creatus exsisteret.

Iam vero, cum ens in tantum possit habere relationem
conformitatis cum intellectu, in quantum habet de esse,
ipsa rerum entitas dicitur esse fundamentum veritatis.

A veritate ontologica‚ i. e. in essendo distinguenda est:

1. Veritas in cognoscendo vel logico, quae definitur:
conformitas vel adaequatio intellectus adrem. Formaliter
autem inspecta est ipsa adaequatio intellectus et rei ab
intellectu percepta ¹.

¹ I. e. adaequatio iudicii cum re vel enuntiabili in se, sicut
rem in logica declaravimus, p. 167 et 168.

 

